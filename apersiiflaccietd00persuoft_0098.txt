50

55

60

65

70

75

86 IUVENALIS

et quae conducto pendent anabathra tigillo,
quaeque reportandis posita est orchestra cathedris.
Nos tamen hoc agimus, tenuique in pulvere sulcos
ducimus, et litus sterili versamus aratro.

Nam si discedas, laqueo tenet ambitiosi

consuetudo mali, tenet insanabile multos

scribendi cacoethes, et aegro in corde senescit.

Sed vatem egregium, cui non sit publica vena,

qui nihil expositum soleat deducere, nec qui
communi feriat carmen triviale moneta,

hunc, qualem nequeo monstrare et sentio tantum,
anxietate carens animus facit, omnis acerbi
impatiens, cupidus silvarum aptusque bibendis
sontibus Aonidum. Neque enim cantare sub antro
Pierio thyrsumve potest contingere sana

paupertas atque aeris inopS, quo nocte dieque
corpus eget. Satur est, quum dicit Horatius Euoe!
Quis locus ingenio, nisi quum se carmine solo
vexant et dominis Cirrhae Nysaeque feruntur
pectora nostra, duas non admittentia curas?
Magnae mentis opus, nec de lodice paranda
achonitae, currus et equos faciesque deorum

adspicere. et qualis Rutulum confundat Erinnys.
Nam si Virgilio puer et tolerabile desit
hospitium, caderent omnes a crinibus hydri:
surda nihil gemeret grave buccina. Posuimus, ut sit
non minor antiquo Rubrenus Lappa cothurno,
cuius et alveolos et laenam pignerat Atreus.

Non habet infelix Numitor, quod mittat amico:
Quintillae quod donet, habet·⁷ nec defuit illi,
unde emeret multa pascendum carne leonem
iam domitum. Constat leviori bellua sumtu
nimirum, et capiunt plus intestina poetae.

