SATIRA VI. 83

Ardebant cuncta et fracta compage ruebant,

non aliter, quam si fecisset Iuno maritum

insanum. Minus ergo nocens erit Agrippinae

boletus: siquidem unius praecordia pressit

ille senis, tremulumque caput descendere iussit

in coelum, et longam manantia labra salivam.

Haec poscit ferrum atque ignes, haec potio torquet:

haec lacerat mixtos Equitum cum sanguine Patres.

Tanti partus equae, tanti una venefica constat!
Oderunt natos de pellice3 nemo repugnet,

nemo vetet: iam iam privignum occidene fas est.

Vos ego, pupilli, moneo, quis amplior est ιω,

custodite animas, et nulli credite mensae.

Livida materno servent adipata veneno.

Mordeat ante aliquis, quidquid porrexerit illa,

quae peperit: timidus praegustet pocula pappas.

Fingimus haec, altum satira sumente cothurnum,

scilicet, et, finem egressi legemque priorum,

grande Sophocleo carmen bacchamur hiatu,

montibus ignotum Rutulis coeloque Latino?

Nos utinam vani! Sed clamat Pontia, Feci,

confiteor, puerisque ‘meas aconita paravi,

quae deprmzsa patent: facinus tantum ipsa peregri!

Tune duos una saevissima vipera ooena‘?

tune duos‘? Septem, si septem forte sttzstent

Credamus tragicis, quidquid de Colchide torva

dicitur et Procne: nil contra conor: et illae

grandia monstra suis audebant temporibus ; sed

non propter numos. Minor admiratio summis

debetur monstris, quoties facit ira nocentem

hunc sexum, et rabie iecur incendente seruntur

praecipites3 ut saxa iugis abrupta, quibus mons

subtrahitur, clivoque latus pendente recedit.
F o

620

625

630

635

640

645

650

