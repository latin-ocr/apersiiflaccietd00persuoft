SATIRA Vn. 85

quod non vidisti, faciant equites Asiani

quamquam, et Cappadoces faciant equitesque Bi—

thyni,

altera quos nudo traducit Gallia talo.
Nemo tamen studiis indignum serre laborem
cogetur posthac, nectit quicumque canoris
eloquium vocale modis, laurumque momordit.
Hoc agite, ο iuvenes : circumspicit et stimulat vos
materiamque sibi Ducis indulgentia quaerit.
Si qua aliunde putas rerum exspectanda tuarum
praesidia, atque ideo croceae membrana tabellae
impletur, lignorum aliquid posce ocius et, quae
componis, dona Veneris, Thelesiue, marito,
aut claude et positos tinea pertunde libellos.
Frange miser calamos, vigilataque proelia dele,
qui facis in parva sublimia carmina cella,
ut dignus venias hederis et imagine macra.
Spes nulla ulterior: didicit nam dives ava-rus
tantum admirari, tantum laudare disertos,
ut pueri Iunonis avem. Sed defluit aetas
et pelagi patiens et cassidis atque ligonis.
Taedia tunc subeunt animos, tunc seque suamque
Terpsichoren odit facunda et nuda senectus.

Accipe nunc artes, ne quid tibi conferat iste,
quem colis, et Musarum et Apollinis aede relicta.
Ipse facit versus, atque uni cedit Homero
propter mille annos, at, si dulcedine famae
succensus recites, Maculonus commodat aedes,
ac longe ferrata domus servire iubetur,
in qua sollicitas imitatur ianua portas.
Scit dare libertos extrema in parte sedentes
ordinis, et magnas comitum disponere voces.
Nemo dabit regum, quanti subsellia constent,

15

25

30

35

40

