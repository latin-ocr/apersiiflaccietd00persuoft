SATIRA vm. 97

noete quidem, sed luna videt, sed sidera testes
intendunt oculos. Finitum tempus honoris 150
quum fuerit, clara Damasippus luce flagellum
sumet. et occursum nusquam trepidabit amici
iam senis, ae virga prior adnuet, atque maniplos
solvet, et infundet iumentis hordea lassis.
Interea, dum lanatas torvumque iuvencum 155
more Numae caedit Iovis ante altaria, iurat
solam Eponam et facies olida ad praesepia pictas.
Sed quum pervigiles placet instaurare popinas,
obvius adsiduo Syrophoenix udus amomo
currit, Idumaeae Syrophoenix incola portae, 160
hospitis affectu dominum regemque salutat,
et cum venali Cyane succincta lagena.

Defensor culpae dicet mihi: Fecimus et uos
haec iuvenes. Esto. Desisti nempe, nec ultra
fovisti errorem. Breve sit, quod turpiter audes. 105
Quaedam cum prima resecentur crimina barba.
Indulge veniam pueris. Damasippus ad illos
thermarum calices inscriptaque lintea vadit,
maturus helio, Armeniae Syriaeque tuendis
amnibus et Rheno atque Istro. Praestare Neronem 170
securum valet haec aetas. Mitte Ostia, Caesar,
mitte; sed in magna-legatum quaere popina:
invenies aliquo eum percussore iacentem,
permixtum nautis aut furibus aut fugitivis,
inter carnifices et fabros sandapilarum 175
et resupinati cessantia tympana Galli,
aequa ubi libertas, communia pocula, lectus
non alius cuiquam, nec mensa remotior ulli.
Quid facias, talem sortitus, Pontice, serv um‘?
Nempe m Lucanos aut Tusca ergastula mittas. 180
At vos, Troiugenae, vobis ignoscitis, et, quae

IUVENAL. G

