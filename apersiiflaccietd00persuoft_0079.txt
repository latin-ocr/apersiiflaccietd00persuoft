SATIRA VI. 67

Quae moechum sequitur, stomacho valet. Illa ma-
ritum 100

convomit: haec inter nautas et prandet, et errat

per puppem, et duros gaudet tractare rudentes.

Qua tamen exarsit forma, qua capta iuventa est

Hippia? quid vidit, propter quod Ludia dici

sustinuit? Nam Sergiolus iam radere guttur 105

coeperat, et secto requiem sperare lacerto.

Praeterea multa in facie deformia, sicut

adtritus galea mediisque in naribus ingens

gibbus, et acre malum semper stillantis ocelli.

Sed gladiator erat: facit hoc illos Hyacinthos; 110

hoc pueris patriaeque, hoc praetulit illa sorori

atque viro. Ferrum est, quodamant. HicSergiusidem

accepta rude coepisset Veiento videri.

Quid privata domus, quid fecerit Hippia, curas?
Respice rivales Divorum3 Claudius audi 115
quae tulerit. Dormire virum quum senserat uxor,
ausa Palatino tegetem praeferre cubili,
sumere nocturnos meretrix Augusta cucullos,
linquebat comite ancilla non amplius una,
et nigrum flavo crinem abscondente galero, 120
intravit calidum veteri centone lupanar
et cellam vacuam atque suam. Tunc nuda papillis
constitit auratis, titulum mentita Lyciscae,
ostenditque tuum, generose Britannice, ventrem.
Excepit blanda intrantes, atque aera poposcit, 125
et resupina iacens multorum absorbuit ictus.

Mox, lenone suas iam dimittente puellas,

tristis abit3 sed, quod potuit, tamen ultima cellam
clausit, adhuc ardens rigidae tentigine vulvae,

et lassata viris necdum satiata recessit 3 130
obscurisque genis turpis, fumoque lucernae

ΕΞ.

