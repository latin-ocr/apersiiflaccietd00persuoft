     

SATIRA X. 411

ἔ Iam tenet Italiam: tamen ultra pergere tendit.
. Actum, inquit, nihil est, nisi Poeno milite portas 155

haiminus, ec media rea-illam pono Subura.
O qualis facies et quali digna tabella,

¹ quum Gaetula ducem portaret belua luscum!

Exitus 'ergo quis est‘? O gloria! vincitur idem

nempe, et in exsilium praeceps abit, atque ibi ma-

ffnus 160
mirandusque cliens sedet adopraetoria regis,
donec Bithyno libeat vigilare tyranno.
Finem animae, quae res humanas miscuit olim,
non gladii, non saxa dabunt, non tela, sed ille
Cannarum vindex ac tanti sanguinis ultor, 165
annulus. 1, demens, et saevas curre per Alpes,
ut pueris placeas et declamatio tias!
Unus Pellaeo iuveni non sufficit orbis :-
aestuat infelix angusto limite mundi,
ut Gyarae clausus scopulis parvaque Seripho. 170
Quum tamen a figulis munitam intraverit urbem,
sarcophago contentus erit. Mors sola fatetur,
quantula sint hominum corpuscula. Creditur olim
velificatus Athos, et quidquid Graecia mendax
audet in historia: constratum classibus isdem 175
suppositumque rotis solidum mare: credimus altos
defecisse amnes epotaque flumina Medo
prandente, et madidis cantat quae Sostratus alis.
Ille tamen qualis rediit Salamine relicta,
in Corum atque Eurum solitus saevire flagellis 180
barbarus, Aeolio nunquam haec in carcere passos,
ipsum compedibus qui vinxerat Ennosigaeum?
Mitius id sane, quod non et stigmate dignum
credidit. Huic quisquam vellet servire deorum‘?
Sed qualis rediit? nempe una nave, cruentis 135

