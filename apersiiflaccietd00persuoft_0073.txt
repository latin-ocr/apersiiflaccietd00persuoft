SATIRA V. 8¹

quum venit excelsis manibus sublata ministri.
Sed tibi dimidio constrictus cammarus ovo
ponitur, exigua feralis coena patella. ὃς,
Ipse Venafrano piscem perfundit: at hic, qui
pallidus affertur misero tibi caulis, olebit
laternam. Illud enim vestris datur alveolis, quod
canna Micipsarum prora subvexit acuta3
propter quod Romae cum Bocchare nemo lavatur3 90
quod tutos etiam facit a serpentibus atris.
Mullus erit domino, quem misit Corsica, vel quem
Tauromenitanae rupes, quando omne peractum est
et iam defecit nostrum mare, dum gula saevit,
retibus adsiduis penitus scrutante macello 95
proxima, nec patitur Tyrrhenum crescere piscem.
Instruit ergo focum provincia: sumitur illinc,
quod captator emat Lenas, Aurelia vendat.
Virroni muraena datur, quae maxima venit
gurgite de Siculo: nam, dum se continet Auster, 100
dum sedetet siccat madidas in carcere pennam,
contemnunt mediam temeraria lina Charybdim.
Vos anguilla manet, longae cognata colubrae,
aut glacie adspersus maculis Tiberinm, et ipse
vernula riparum, pinguis torrente cloaca, 105
et solitus mediae cryptam penetrare Suburae.

Ipsi pauca velim. facilem si praebeat aurem.
Nemo petit, modicis quae mittebantur amicis
a Seneca, quae Piso bonus, quae Cotta solebat
largiri3 namque et titulis et fascibus olim 110
maior habebatur donandi gloria: solum
poscimus, ut coenes civiliter. Hoc face, et esto,
esto (ut nunc multi) dives tibi, pauper amicis.

Anseris ante ipsum magni iecur, anseribus par
altilis, et ssavi dignus ferro Meleagri 115

