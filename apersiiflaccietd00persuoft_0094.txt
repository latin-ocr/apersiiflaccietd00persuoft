82 IUVENALIS

585 Divitibus responsa dabit Phryx augur et Indus
conductus dabit astrorum mundique peritus,
atque aliquis senior, qui publica fulgura condit.
Plebeium' in circo positum est et in aggere fatum.
Quae nullis longum ostendit cervicibus aurum,

590 consulit ante phalas delphinorumque columnas,
an saga vendenti nubat caupone relicto.

Hae tamen et partus subeunt discrimen, etomnes
nutricis tolerant fortuna urgente labores;
sed iacet aurato vix ulla puerpera lecto.

595 Tantum artes huius, tantum medicamina possunt
quae steriles facit atque liomincs' in ventre necandos
conducit. Gaude, infelix, atque ipse bibendum
porrige, quidquid erit: nam si distendere vellet
et vexare uterum pueris salientibus, esses

500 Aethiopis fortasse pater, mox decolor heres
impleret tabulas, numquam tibi mane videndus.

Transeo suppositos et gaudia votaque saepe
ad spurcos decepta lacus, atque inde petitos
pontifice5‚ Salios, Scaurorum nomina salso

605 corpore laturos. Stat Fortuna improba noctu,
arridens nudis infantibus. llos fovet omnes
involvit-que sinu: domibus nuuc porrigit altis
secretumque sibi mimum parat. Hos amat, his se
ingerit, atque suos ridens producit alumnos.

610 Hic magicos affert cantus, hic Thessala vendit
philtra, quibus valeat mentem vexare mariti,
et solea pulsare nates. Quod desipis, inde est,
inde animi caligo et magna oblivio rerum,
quas modo gessisti. Tamen hoc tolerabile, si n'on

615 et furere incipias, ut avunculus ille Neronis,
cui totam tremuli frontem Caesonia pulli
infudit. Quae non saciet, quod Principis uxor?

