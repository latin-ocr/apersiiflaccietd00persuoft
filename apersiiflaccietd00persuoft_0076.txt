10

15

20

30

64 IUVENALIS

praeberet spelunca domos, ignemque laremque

et pecus et dominos communi clauderet umbra,

silvestrem montana torum quum sterneret uxor

frondibus et culmo vicinarumque serarum

pellibus, haud similis tibi, Cynthia, nec tibi, cuius

turbavit nitidos exstinctus passer ocellos,

sed potanda serens infantibus ubera magnis,

et saepe horridior glandem ructante marito.

Quippe aliter tunc orbe novo coeloque recenti

vivebant homines, qui rupto robore nati

compositive luto nullos habuere parentes.

Multa pudicitiae veteris vestigia forsan, >

aut aliqua, exstiterint et sub Iove3 sed Iovenondum

barbato, nondum Graecis iurare paratis

per caput alterius, quum furem nemo timeret

caulibus aut pomis, et aperto viveret horto.

Paulatim deinde ad superos Astraea recessit

hac comite, atque duae pariter sugere sorores.

Antiquum et vetus est, alienum, Postume, lectum

concutere, atque sacri genium contemnere fulcri.

Omne aliud crimen mox ferrea protulit aetas:

viderunt primos argentea saecula moechos.
Conventum tamen et pactum, et sponsalia nostra

tempestate paraS, iamque a tonsore magistro

pecteris, et digito pignus fortasse dedisti?

Certe sanus eras 1 Uxorem, Postume, ducis?

Dic, qua Tisiphone, quibus exagitare colubris‘?

Ferre potes dominam. salvis tot restibus, ullam?

quum pateant altae caligantesque fenestrae?

quum tibi vicinum se praebeat Aemilius pons‘?

Aut si de multis nullus placet exitus, illud

nonne putas melius, quod tecum pusio dormit?

35 pusio, qui noctu non litigat, exigit a te

