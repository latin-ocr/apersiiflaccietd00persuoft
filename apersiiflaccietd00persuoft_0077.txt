SATIRA VI. 65

nulla iacens illic munuscula‚'nec queritur, quod

et lateri parcas, nec, quantum iussit, anheles.

Sed placet Ursidio lex Iulia: tollere dulcem

cogitat heredem, cariturus turture magno,
mullorumque iubis, et captatore macello. 40
Quid fieri non p‘osse putes, si iungitur ulla

Ursidio‘? si moechorum notissimus olim

stulta maritali iam porrigit ora capistro,

quem toties texit perituri cista Latini‘?

Quid? quod et antiquis uxor de moribus illi 45
quaeritur? Ο, medici, medialm pertundite ve-
nam.

Delicias hominis! Tarpeium limen adora
pronus, et auratam Iunoni caede iuvencam,
si tibi contigerit capitis matrona pudici.
Paucae adeo Cereris vittas contingere dignae, 50
quarum non timeat pater oscula. Necte coronam
postibus, et densos per limina tende corymbos.
Unus Iberinae vir sufficit? Ocius illud
extorquebis, ut haec oculo contenta sit uno.

Magna tamen fama est cuiusdam rure paterno 55
viventis. Vivat Gabiis, ut vixit in agro,
vivat Fidenis! Et agello, cedo, paterno:
quis tamen affirmat, nil actum in montibus, autin
speluncis? Adeo senuerunt Iupiter et Mars?

Porticibusne tibi monstratur femina voto 60 -

digna tuo‘? Cuneis an habent spectacula totis,

quod securus ames, quodque inde excerpere possis?
Chirouomon Ledam molli saltante Bathyllo,

Tuscia vesicae non imperat3 Appula gannit,

sicut in amplexu, subitum et miserabile3 longum 65
attendit Thymele3 Thymele tunc rustica discit.

Ast aliae, quoties aulaea recondita cessant,

IUVENAL. Ε

