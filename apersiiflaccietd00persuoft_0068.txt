80

85

90

95

100

105

56 IUVENALIS

temporibus diris tractanda putabat inermi
iustitia. Venit et Crispi iucunda senectus,
cuius erant mores, qualis facundia, mite
ingenium. Maria ac terras populosque regenti
quis comes utilior, si clade et peste sub illa
saevitiam damnare et honestum ferre liceret
consilium? Sed quid violentius aure tyranni,
cum quo de pluviis aut aestibus aut nimboso
vere loquuturi fatum pendebat amici?

Ille igitur numquam direxit brachia contra
torrentem3 nec civis erat, qui libera posset
verba animi proferre, et vitam impendere vero.
Sic multas hyemes atque octogesima vidit
solstitia, his armis illa quoque tutus in aula.
Proximus eiusdem properabat Acilius aevi
cum iuvene, indigno, quem mors tam saeva maneret
et Domini gladiis tam festinata. Sed olim
prodigio par est in nobilitate senectus.

Unde fit, ut malim fraterculus esse gigantum.
Profuit ergo nihil misero, quod cominus ursos
figebat Numidas, Albana nudus arena

venator. Quis enim iam non intelligat artes
patricias? quis priscum illud miretur acumen,
Brute, tuum‘? Facile est barbato imponere regi.
Nec melior vultu, quamvis ignobilis, ibat
Rubrius, offensae veteris reus atque tacendae,
et tamen improbior satiram scribente cinaedo.
Montani quoque venter adest, abdomine tardus,
et matutino sudans Crispinus amomo,
quantum vix redolentduo funera3 saevior illo

110 Pompeius tenui iugulos aperire susurr03

et, qui vulturibus servabat viscera Dacis,
Fuscus, marmorea meditatus proelia villa,

—x

