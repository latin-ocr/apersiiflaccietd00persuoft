SATIRA V1. 77

callidus et cristae digitos impressit aliptes,
ac summum dominae femur exclamare coegit.
Convivae miseri interea somnoque fameque
urguentur. Tandem illa venit rubicundula‚ totum 425
oenophorum sitiens, plena quod tenditur urna
admotum pedibus, de quo sextarius alter
ducitur ante cibum, rabidam facturus orexim.
Dum redit, et loto terram ferit intestino,
marmoribus rivi properant, aut lata Falerno 430
pelvis olet: nam sic, tamquam alta in dolia longus
deciderit serpens, bibit et vomit. Ergo maritus
nauseat, atque oculis bilem substringit opertis.

Illa tamen gravior, quae, quum discumbere coe-

pit,

laudat Virgilium, periturae ignoscit Elissae, 435
committit vates et comparat, inde Maronem
atque alia parte in trutina suspendit Homerum.
Cedunt grammatici, vincuntur rhetores, omnis
turba tacet; nec causidicus, nec praeco loquatur,
altera nec- mulier: verborum tanta cadit vis, 440
tot pariter pelves et tintinnabula dicas
pulsari. Iam nemo tubas atque aera fatiget:
una laboranti poterit succurrere lunae.

Imponit. finem sapiens et rebus honestis.
Nam si docta nimis cupit et facunda videri, 445
crure tenus medio tunicas succingere debet,
caedere Silvano porcum, quadrante lavari.
Non habeat matrona, tibi quae iuncta recumbit,
dicendi genuS, aut curtum sermone rotato
torqueat enthymema, nec historias sciat omnes: 430
sed quaedam ex libris et non intelligat. Odi
hano ego, quae repetit volvitque Palaemonis artem,
servata semper lege et ratione loquendi,

