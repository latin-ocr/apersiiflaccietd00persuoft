122 IUVENALIS
et Scythicae vol ucres et phoenicopterus ingens

140 et Gaetulus oryx, hebeti lautissima ferro
caeditur et tota sonat ulmea coena Subura.
Nec frustum capreae subducere, nec latus Afrae
novit avis noster tirunculus ac rudis omni
tempore et exiguae frustis imbutus osellae.

145 plebeios calices et paucis assibus emtus
porriget incultus puer atque a frigore tutus:
non Phryx aut Lycius, non a mangone petitus

quisquam erit et magno. Quum poscis, posce Latine.
Idem habitus cunctis, tonsi rectique capilli,

150 atque hodie tantum propter convivia pexi.
Pastoris duri est hic tilius, ille bubulci.

Suspirat longo non visam tempore matrem,
et casulam et notos tristis desiderat hoedos,
ingenui vultus puer ingenuique pudoris,

155 quales esse decet. quos ardens purpura vestit:
nec pugillares defert in balnea raucus
testiculos, nec vellendas iam praebuit alas,
crassa nec opposito pavidus tegit inguina gutta).
Hic tibi vina dabit, diffusa in montibus illis,

160 a quibus ipse venit, quorum sub vertice lusit:
namque una atque eadem est vini patria atque mi-

nistri.
Forsitan exspectes, ut Gaditana canoro
incipiat prurire choro, plausuque probatae
ad terram tremulo descendant clune puellae,

165 irritamentum Veneris languentis, et acres
divitis urticaeÍ¾ maior tamen ista voluptas
alterius sexus3 magis ille extenditur, et mox
auribus atque oculis concepta urina movetur.
Non capit has nugas humilis domus. Audiat ille

170 testarum crepitus eum verbis, nudum olido stans

