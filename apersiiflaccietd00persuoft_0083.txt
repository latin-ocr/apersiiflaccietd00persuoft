SATIRA VI. 7⁴

vela domm, et adhuc virides in limine ramos.
Sic crescit numerus ς sic liunt octo mariti

quinque per auctumnos: titulo res digna sepulcri. 230

Desperanda tibi salva concordia socru.
Illa dooet spoliis nudi gaudere mariti3
illa docet, missis a corruptore tabellis,
nil rude, nil simplex rescribere: decipit illa
custodes aut aere domat. Tunc. corpore sano,
advocat Archigenen, onerosaque pallia iactat.
Abditus interea latet et secretus adulter,
impatiensque morae pavet, et praeputia ducit.
Scilicet exspectas, ut tradat mater honestos
atque alios mores, quam quos habet? Utile porro
filiolam turpi vetulae producere turpem.

Nulla sere causa est, in qua non femina litem
moverit. Accusat Manilia, si rea non est.
Componunt ipsae per se formantque libellos,
principium atque locos Celso dictare paratae.

Endromidas Tvrias et femineum ceroma
quis nescit? aut quis non vidit vulnera pali?
quem cavat adsiduis sudibus scutoque lacessit,
atque omnes implet numeros, dignissima prorsus
florali matrona tuba3 nisi si quid in illo
pectore plus agitat, veraeque paratur arenae.
Quem praestare potest mulier galeata pudorem,
quae fugit a sexu ἶ) Vires amat. Haec tamen ipsa
vir nollet fleri: nam quantula nostra voluptas?
Quale decus rerum, si coniugis auctio fiat?
Balteus et manicae et cristae crurisque sinistri
dimidium tegimen: vel, si diversa movebit
proelia, tu felix, ocreas vendente puella.

Hae sunt, quae tenui sudant in cyclade, quarum
delicias et panniculus bombycinus urit.

235

240

245

250

255

260

