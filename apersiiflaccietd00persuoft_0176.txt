¹52 IUVENALIS

dispersos trahere in populum, migrare vetusto
de nemore, et proavis habitatas linquere silvas;
aedificare domos, Laribus coniungere nostris
tectum aliud, tutos vicino limine somnos

155 ut collata daret fiduci33 protegere armis
lapsum aut ingenti nutantem vulnere civem,
communi dare signa tuba, defendier isdem
turribus, atque una portarum clave teneri.
Sed iam serpentum maior concordia. Parcit

160 cognatis maculis similis fera. Quando leoni
sortior eripuit vitain lco‘? quo nemore umquam
expiravit aper maioris dentibus apri‘?

Indica tigris agit rabida cum tigride pacem
perpetuam: saevis inter se convenit ursis.

165 Ast homini ferrum letale incude nefanda
produxisse parum est ‚ quum rastra et sarcula tantum
adsueti coquere, et, marris ac vomere lassi,
nescierint primi gladi0s excudere fabri τ
adspicimus populos, quorum non sufficit irae

170 occidisse aliquem; sed pectora, brachia, vultum
crediderint genus esse cibi. Quid diceret ergo,
vel quo non sugeret, si nunc haec monstra videret
Pythagoras, cunctis animalibus abstinuit qui
tamquam homine, et ventri indulsit non omne le-

gumen ‘I

SATIRA XVI.

ARG. De praerogativis militum exponit, ut qui suis peculiari-
bus iuribus ιιῑειιιῐιιτ, honoribusque ac praemiis ornentur n
ducibus suis. (satira suppositicia videtur.)

Quis numerare queat felicis praemia, Galle,
militiae? Nam si subeantur prospera castra,

