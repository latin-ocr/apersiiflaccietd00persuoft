SATIRA 111. 49

quam satis est, interdum aliena sumitur arca.
Commune id vitium est. Hic vivimus ambitiosa
paupertate omnes. Quid te moror‘? Omnia Romae
cum pretio. Quid das, utCossum aliquando salutes‘?

ut te respiciat clauso Veiento labello? 185
Ille metit barbam, crinem hic deponit amati:

plena domus libis venalibus. Accipe, et illud
fermentum tibi habe: praestaro tributa clientes
cogimur, et cultis augere peculia servis.

Quis timet aut timuit gelida Praeneste ruinam⁷ 190
aut positis nemorosa inter iuga Volsiniis, aut
simplicibus Gabiis, aut proni Tiburis arce?

Nos urbem colimus tenui tibicine fultam

magna parte sui. Nam sic labentibus obstat

villicus et, veteris rimae quum texit hiatum, 195

securos pendente iubet dormire ruina.

vivendum estillic, ubi nulla incendia, nulli

nocte metus. 13111 poscit aquam, iam frivola trans-
fert

Ucalegon; tabulata tibi iam tertia fumant:

tu nescis. Nam si gradibus trepidatur ab imis, 200

ultimus ardebit, quem tegula sola tuetur

a pluvia, molles ubi reddunt ova columbae.

Lectus erat Codro Procula minor, urceoli sex,

ornamentum abaci, nec non et parvulus infra

cantharus et recubans sub eodem marmore Chirou; 205

iamque vetus Graecos servabat cista libellos,

et divina opici rodebant carmina mures.

Nil habuit Codrus: quis enim negat? et tamen illud

perdidit infelix totum nihil: ultimus autem

aerumnae cumulus, quod nudum et frusta rogantem 210

nemo cibo, nemo hospitio tectoque iuvabit.

Si magna Arturi cecidit domus: horrida mater,

Iit-mm„ D

