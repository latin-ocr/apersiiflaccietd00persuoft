40 A. PERSII

120 Heic tamen infodiam: »Vidi, vidi ipse, libelle:
auriculas asini Mida rexhabet.« — Hoc ego opertum,
hoc ridere meum, tam nil, nulla tibi vendo
Iliade. — Audaci quicunque afnate Cratino,
iratum Eupolidem praegrandi cum sene palles,

225 adspice et haec, si sorte aliquid decoctius audis.
Inde vaporata lector mibi ferveat aure:
non hic, qui in crepidas Graiorum ludere gestit
sordidus, et lusco qui possit dicere: lusce!
sese aliquem credens. Italo quod honore supinus

130 fregerit heminas Areti aedilis iniquas:
nec qui abaco numeros et secto in pulvere metas
scit risisse vafer, multum gaudere paratus,
si Cynico barbam petulans nonaria vellat.

His mane edictum, post prandia Callirhoen do.

SATIRA SECUNDA·

AD PLOTIUM MACRINUM.

AR G. De pravis addcos votis ac superstitione, deque vero deorum
cultu.

Hunc, Macrine, diem numera meliore lapillo,

qui tibi labentes apponit candidus annos.

Funde merum Genio. Non tu prece poscis emaci,

quae nisi seductis nequeas committere divis.

5 Athona pars procerum tacita libabit acerra.

Haud cuivis promptum est, murmurque humiles-
que susurros

tollere de templis, et aperto vivere voto. ‘⁸

Mens bona, fama, fides! haec clare, et ut audiat
hospes:

 

