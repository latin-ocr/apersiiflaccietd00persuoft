SATIRA 111. 47

Stoicus occidit Baream, delator amicum,
discipulumque senex, ripa nutritus in illa,

adquam Gorgonei delapsa est penna caballi.

Non est Romano cuiquam locus hic, ubi regnat
Protogenes aliquis, vel Diphilus, aut Erimarchus, 120
qui gentis vitio numquam partitur amicum,

solus habet. Nam quum facilem stillavit in aurem
exiguum de naturae patriaeque veneno,

limine submoveor: perierunt tempora longi

servitii. Nusquam minor est iactura clientis. 125
Quod porro osticium, ne nobis blandiar, aut quod
pauperis hic meritum, si curet nocte togatus

currere, quum Praetor lictorem impellat et ire
praecipitem iubeat, dudum vigilantibus orbis,

ne prior Albinam et Modiam collega salutet? 130
Divitis hic servi claudit latus ingenuorum

filius: alter enim, quantum in legione Tribuni
accipiunt, donat Calvinae vel Catienae,

ut semel atque iterum super illam palpitet: at tu,
quum tibi vestiti facies scorti placet, haeres 135
et dubitas alta Chionen deducere sella.

Da testem Romae tam sanctum, quam fuit hospes
numinis Idaei: procedat vel Numa, vel qui

servavit trepidam flagranti ex aede Minervam:

protenus ad censum, de moribus ultima fiet 140
quaestio. Quot pascit servosâ€˜? quot possidet agri
iugera? quam multa magnaque paropside coenat?
Quantum quisque sua nummorum servat in arca,
tantum habet et [idei. Iures licet et Samothracum

et nostrorum aras: contemnere fulmina pauper 145
creditur atque deos, dis ignoscentibus ipsis.

Quid, quod materiam praebet causasque iocorum
omnibus hic idem, si foeda et scissa lacerna,

