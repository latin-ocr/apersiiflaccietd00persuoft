SATIRA IV. 53

Felices proavorum atavos, felicia dicas
saecula, quae quondam sub regibus atque tribunis
viderunt uno contentam carcere Romam.

His alias poteram et plures subnectere causas: 315
sed iumenta vocant, et sol inclinat: eundum est.
Nam mihi commota iam dudum muliovirga
innuit. Ergo vale, nostri memor, et, quoties te
Roma tuo, refici properantem, reddet Aquino,
me quoque ad Helvinam Cererem vestramque Dianam 320
convelle a Cumis. Satirarum ego, ni pudet illas,
adiutor, gelidos veniam caligatus in agros.

SATIRA IV.

ARG. Primum invehitur in Crispinum, qui ex servo eques sactus
fuerat. Deinde iu Domitianum, qui patres ad concilium con-
vocaverat supcr rhombo immensae magnitudinis, ut dicerent
sententiam, an intrger coquendus esset.an in frusta sectus. In
quo ct imperatoris et senatorum stultitia egregie ridetur.

Ecce iterum Crispinus adest, mihi saepe vocandus
ad partes, monstrum nulla virtute redemtum
a vitiis, aeger, solaque libidine fortis:
delicias viduae tantum aspernatur adulter.
Quid refert igitur, quantis iumenta fatiget 5
porticibus? quanta nemorum vectetur in umbra‘?
iugera quot vicina foro‘? quas emerit aedes?
Nemo malus felix ; minime corruptor et idem
incestus, cum quo nuper vittata iacebat
sanguine adhuc vivo terram subitura sacerdos. 10
Sed nunc de factis levioribus: et tamen alter
si fecisset idem, caderet sub iudice morum.
Nam quod turpe bonis, Titio Seioque, decebat

