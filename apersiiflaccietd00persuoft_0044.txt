D. IUNII IUVENALIS

AonlNATIS

SATIRA Ι.

ARG. Exponit poeta de ee, deque nuo utiru scribendi consilio, ει
ostendit, largam huius rei a coaevis sibi praeberi materiemz in
fine addit, »e nou de vivis, scd de mortui. ene scripturum.

Semper ego auditor tantum? nunquamne repo-

nam
vexatus toties rauci Tbeseide Co'dri‘?

Impune ergo mihi recitaverit ille togatas,
hic elegos? impune diem consumserit ingens

5 Telephus, aut summi plena iam margine libri
scriptus et in tergo necdum finitus Orestes?

Nota magis nulli domus est sua, quam mihi lucus
Martis et Aeoliis vicinum rupibus antrum
Vulcani. Quid agant venti, quas torqueat umbras

10 Aeacus, unde alius furtivae devehat aurum
pelliculae, quantas iaculetur Monychus ornos,
Frontonis platani convulsaque marmora clamant
semper et assiduo ruptae lectore columnae.
Exspectes eadem a summo minimoque poeta!

15 Et nos ergo manum serulae subduximus, et nos
consilium dedimus Sullae, privatus ut altum
dormiret. Stulta est clementia, quum tot ubique
vatibus occurras, periturae parcere chartae.

