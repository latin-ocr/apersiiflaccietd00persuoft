Α» -Ὗρ, - Α, Α

78 IUVENALIS

ignotosque mihi tenet antiquaria versus,
455 nec curanda viris opicae castigat amicae
verba. Soloecismum liceat secisse marito.

Nil non permittit mulier sibi, turpe putat nii,
quum virides gemmas collo circumdedit. et quum
auribus extentis magnos commisit elenchos.

460 Intolerabilius nihil est, quam semina dives.

Interea foeda aspectu ridendaque multo
pane tumet facies, aut pinguia Poppaeana
spirat, et hinc miseri viscantur labra mariti.

Ad moechum veniet lota cute. Quando videri
465 vult formosa domi‘? moechis foliata parantur:
his emitur, quidquid graciles huc mittitis Indi.
Tandem aperit vultum et tectoria prima reponit:
incipit agnosci, atque illo lacte fovetur,
propter quod secum comites educit asellas,
470 exsul Hyperboreum si dimittatur ad axem.
Sed quae mutatis inducitur atque fovetur
tot medicaminibus coctaeque siliginis ossas
accipit et madidae, facies dicetur, an ulcus‘?
Est operae pretium, penitus cognoscere, toto
475 quid faciant agitentque die. Si nocte maritus
aversus iacuit; periit libraria, ponunt
cosmetae tunicas, tarde venisse Liburnus
dicitur et poenas alieni pendere somni
cogitur: hic smngstserulas, rubet ille flagellis,
480 hic scutica: sunt, quae tortoribus annua praestent.
Verberat, atque obiter faciem linit; audit amicas,
aut latum pictae vestis considerat aurum,
et caedit3 longi relegit transacta diurni.
et caedit, donec lassis caedentibus ΕΧΙ
485 intonat horrendum, iam cognitione peracta.
Praefectura domus Sicula non mitior aula.

