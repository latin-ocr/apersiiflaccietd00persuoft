255

270

⁴⁴4 IUVENALIS

adtendas, quantum de legibus ipse queratur
fatorum et nimio de stamine, quum videt acris
Antilochi barbam ardentem. Nam quaerit ab omni,
quisquis adest, socio, cur haec in tempora duret,
quod facinus dignum⁷ tam longo admiserit aevo.
Ilaec eadem Peleus, raptum quum luvet Achillem,
atque alius, cui fas Ithacum lugere natantem.
Incolumi Troia Priamus venisset ad umbras
Assaraci magnis solennibus, Hectore funus
portante ac reliquis fratrum cervicibus, inter
Iliadum lacrumas, ut primos edere planctus
Cassandra inciperet, scissaque Polyxena palla,

si soret exstinctus diverso tempore, quo iam
coeperat audaces Paris aedificare carinas.

Longa dies igitur quid contulit? Omnia vidit -
eversa, et flammis Asiam ferroque cadentem.
Tunc miles tremulus posita tulit arma tiara

et ruit ante aram summi Iovis, ut vetulus bos,
qui domini cultris tenue et miserabile collum
praebet, ab ingrato iam fastiditus aratro.

Exitus ille utcumque hominis: sed torva canino
latravit rictu, quae post hunc vixerat, uxor.
Festino ad nostros, et regem transeo Ponti,

et Croesum, quem vox iusti facunda Solonis

275 respicere ad longae iussit spatia ultima vitae.

Exsilium et carcer Minturnarumque paludes
et mendicatus victa Carthagine panis

hinc causas habuere. Quid illo cive tulisset
natura in terris, quid Roma beatius umquam,

280 si, circumducto captivorum agmine et omui

bellorum pompa, animam exhalasset opimam,
quum de Teutonico vellet descendere curru‘?
Provida Pompeio dederat Campania febres

