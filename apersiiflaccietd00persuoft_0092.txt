520

530

550

80 IUVENALIS

ut, quidquid subiti et magni discriminis instat,

in tunicas eat et totum semel expiet annum.
Hibernum fracta glacie descendet in amnem;

ter matutino Tiberi mergetur, et ipsis

vorticibus timidum caput abluet: inde Superbi
totum regis agrum nuda ac tremebunda eruentis
erepet genibus. Si candida iusserit Io,

ibit ad Aegypti finem, calidaque petitas

a Meroe portabit aquas, ut spargat in aedem

Isidis, antiquo quae proxima surgit ovili.

Credit enim ipsius dominae sc voce moneri.

En animum et mentem, cum qua Di nocteloquuntur!
Ergo h ic praecipuum summumquemereturhonorem‚
qui grege linigero circumdatus et grege calvo
plangentis populi currit derisor Anubis.

' Ille petit veniam, quoties nou abstinet uxor

concubitu saeris observandisque diebus:
magnaque debetur violato poena cadurco.
Et movisse caput visa est argentea serpens:
illius lacrumae meditataque murmura praestant,
ut veniam culpae non abnuat, ansere magno
scilicet ct tenui popano corruptus, Osiris.

Quum dedit ille locum3 cophino soenoque relicto
arcanam Iudaea tremens mendicat in aurem,
interpres legum Solymarum et magna sacerdos

⁷ arboris ac summi fida internuntia coeli.

Implet et illa manum, sed parcius: aere minuto
qualiacumque voles Iudaei somnia vendunt.
Spondet amatorem tenerum, vel divitis orbi
testamentum ingenS, calidae pulmone columbae
tractato, Armenius vel Commagenus 11aruspex;
pectora pullorum rimatur et exta catelli,
interdum et pueri3 faciet, quod deferat ipse.

