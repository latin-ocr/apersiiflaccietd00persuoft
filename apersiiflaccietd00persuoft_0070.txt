58 IUVENALIS

145 concil io, quos Albanam dux magnus in arcem

150

10

15

traxerat adtonitos, et festinare coactos,
tamquam de Cattis aliquid torvisque Sygambris
dicturus, tamquam e diversis partibus orbis
anxia praecipiti venisset epistola penna.

Atque utinam his potius nugis tota illa dedisset
tempora saevitiae, claras quibus abstulit Urbi
illustresque animas impune et vindice nullo!

Sed periit, postquam cerdonibus esse timendus
coeperat. Hoc nocuit Lamiarum caede madenti.

SATIRA V.

AR G. Describitur misera parasitorum ct clientium in coenis di-
tiorum dominorum conditio.

Si te propositi nondum pudet, atque eadem est
mem,

ut bona summa putes, aliena vivere quadra3
si potes illa pati, quae nec Sarmentus iniquas
Caesaris ad mensas, nec vilis Galba tulisset:
quamvis iurato metuam tibi credere testi.
Ventre nihil novi frugalius. Hoc tamen ipsum
defecisse puta, quod inani sufficit alvo:
nulla crepido vacatâ€˜? nusquam pons et tegetis pars
dimidia brevior? Tantine iniuria coenae?
tam ieiuna fames? quum pol sit honestius, illic
et tremere et sordes farris mordere canini.

Primo fige loco, quod tu discumbere iussus
mercedem solidam veterum capis officiorum.
Fructus amicitiae magnae cibus. Imputat hunc rex,
et, quamvis rarum, tamen imputat. Ergo duos post
si libuit menses neglectum accire clientem.
tertia ne vacuo cessaret culcita lecto:

