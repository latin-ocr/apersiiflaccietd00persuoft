245

250

55

260

270

⁴44 IUVENALIS

continuo, tanquam et tubicen surrexerit una.

Ergo ignem, cuius scintillas ipse dedisti,

flagrantem late et rapientem cuncta videbis.

Nec tibi parcetur misero, trepidumque magistrum

in cavea magno fremitu leo tollet alumnus.

Nota mathematicis genesis tua: sed grave, tardas

exspectare colus. Morieris stamine nondum

abrupto. Iam nunc obstas et vota moraris:

iam torquet iuvenem longa et cervina senectus

Ocius Archigenen quaere, atque eme. quod Mithri-
dates

composuit, si vis aliam concerpere ficum,

atque alias tractare rosas. Medicamen habendum
est,

sorbere ante cibum quod debeat et pater et rex.

Monstro voluptatem egregiam, cui nulla theatra,

nulla aequare queas Praetoris pulpita lauti:

si spectas, quanto capitis discrimine constant

incrementa domus, aerata multus in arca

fiscus, et ad vigilem ponendi Castora numi,

ex quo Mars ultor galeam quoque perdidit, et res

non potuit servare suas. Ergo omnia Florae

et Cereris licet et Cybeles aulaea relinquas:

tanto maiores humana negotia ludi.

An magis oblectant animum iactata petauro

corpora, quique solent rectum descendere sunem,

quam tu, Corycia semper qui puppe moraris

atque habitas, Coro semper tollendus et Austro

perditus, a Siculis sacci mercator olentis;

qui gaudes, pingui antiquae de litore Cretae

passum et municipes Iovis advexisse lagenas?

Hic tamen, ancipiti figens vestigia planta,

victum illa mercede parat, brumamque famemque

