SATIRA VI. 75

quem dedit haec posuitque, modum , tamen, utile
quid sit,
prospiciunt aliquando viri, frigusque famemque 350
formica tandem quidam expavere magistra.
Prodiga non sentit pereuntem femina censum,
ac, velut exhausta redivivus pullulet arca
numus, et e pleno semper tollatur acervo,
non umquam reputat, quanti sibi gaudia constent. 2:65
Sunt, quas eunuchi imbelles ac mollia semper
oscula delectent, et desperatio barbae,
et quod abortivo non est opus. Illa voluptas
summa tamen, quod iam calida et matura iuventa
inguina traduntur medicis, iam pectine nigro. 370
Ergo exspectatos ac iussos crescere primum
testiculos, postquam coeperunt esse bilibres,
tonsoris damno tantum rapit Heliodorus.
Conspicuus longe cunctisque notabilis intrat
balnea, nec dubie custodem vitis et horti 375
provocat, a domina factus spado. Dormiat ille
cum domina: sed tu iam durum, Postume, iamque
tondendum eunucho Bromium committere noli.
Si gaudet cantu: nullius fibula durat
vocem vendentis praetoribus: organa semper 380
in manibus: densi radiant testudine tota
sardonyches: crispo numerantur pectine chordae,
quo tener Hedymeles operas dedit: hunctenet, hocse
solatur, gratoque indulget basia plectro.
Quaedam de numero Lamiarum ao nominis alti 385
cum farre et vino Ianum Vestamque rogabat,
an Capitolinam deberet Pollio quercum
sperare et fidibus promittere. Quid faceret plus
aegrotante viro? medicis quid tristibus erga
filiolum? Stetit ante aram, nec turpe putavit 390

