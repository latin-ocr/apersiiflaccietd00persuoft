SATIRA v1. 73

nullum crimen abest facinusque lihidinis, ex quo
paupertas Romana perit. Hinc fluxit ad istos 295
et Sybaris colles, hinc et Rhodos et Miletos

atque coronatum petulans madidumque Tarentum.
Prima peregrinos obscoena pecunia mores

intulit, et turpi fregerunt saecula luxu

divitiae molles. Quid enim Venus ebria curatâ€˜.> 800
Inguinis et capitis quae sint discrimina, nescit,

grandia quae mediis iam noctibus ostrea mordet,

quum perfusa mero spumant unguenta Falerno,

quum bibitur concha, quum iam vertigine tectum
ambulat, et geminis exsurgit mensa lucernis. 305
1 nunc et dubita, qua sorbeat aera sanna

Maura, Pudicitiae veterem quum praeterit aram3
Tullia quid dicat notae collactea Maurae.

Noctibus hic ponunt lecticas, micturiunt hic
effigiemque Deae longis siphonibus implent, 310
inque vices equitant ae luna teste moventur.

Inde domos abeunt: tu calcas, luce reversa,

coniugis urinam, magnos visurus amicos.

Nota Bonae secreta Deae, quum tibia lumbos

incitat, et cornu pariter vinoque feruntur 315
attonitae, crinemque rotant ululantque Priapi
Maenades. O quantus tunc illis mentibus ardor
concubitus! quae vox saltante libidine! quantus

ille meri veteris per crura madentia torrens!

Lenonum ancillas posita Laufella corona 320
provocat, et tollit pendentis praemia coxae.

Ipsa Medullinae frictum crissantis adorat:

palmam inter dominas virtus natalibus aequat.

Nil ibi per ludum simulabitur: omnia fient

ad verum, quibus incendi iam frigidus aevo 325
Laomedontiades et Nestoris hernia possit.

