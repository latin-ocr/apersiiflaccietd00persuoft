270

72 IUVENALIS

Adspice, quo fremitu monstratos perferat ictus

et quanto galeae curvetur pondere, quanta

poplitibus sedeat, quam denso fascia libro,

et ride, positis scaphium quum sumitur armis.

Γ Dicite vos, neptes Lepidi caecive Metelli,

Gurgitis aut Fabii, quae ludia sumserit umquam

hos habitus? Quando ad palum gemit uxor Asyli?
Semper habet lites alternaque iurgia lectus.

in quo nupta iacet: minimum dormitur in illo.

Tunc gravis illa viro, tunc orba tigride peior.

Quum simulat gemitus occulti conscia sacti,

aut odit pueros,‚ aut ficta pellice plorat,

uberibus semper lacrumis semperque paratis

in statione sua atque exspectantibus illam,

” quo iubeat manare modo: tu credis amorem,

280

L>
ιἾ

tu tibi tunc curruca places, fletumque labellis
exsorbes, quae scripta et quot lecture tabellas,

si tibi zelotypae retegantur scrinia moechael

Sed iacet in servi complexibus aut equitis. Dic,
dic aliquem, sodes, hic, Quintiliane, colorem.
»Haeremus : dic ipsa.« Olim convenerat, inquit,
ut faceres tu, quod velles, nec non ⁶²90 possem
indulqere milii. Clames licet ct mare coelo

con undas: homo sum. Nihil est audacius illis
deprensis: iram atque animos a crimine sumunt.
Unde haec monstra tamen vel quode fonte, requiris?
praestabat castas humilis fortuna Latinas
quondam, nec vitiis contingi parva sinebat

tecta labor, somnique breves, et vellere Tusco

290 vexatae duraeque manus, ac proximus Urbi

Hannibal, et stantes Collina in turre mariti.
Nunc patimur longae pacis mala. Saevior armis
luxuria incubuit, victumque ulciscitur orbem.

