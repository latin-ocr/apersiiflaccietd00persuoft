SATIRA VI. 25

Herodis venere dies, unctaque fenestra 180
dispositae pinguem nebulam vomuere lucernae,
portantes violas, rubrumque amplexa catinum
cauda natat thynni, tumet alba tidelia vino:
labra moves tacitus, recutitaque sabbata palles. ·—-
Tunc nigri lemures, ovoque pericula rupto: 185
tunc grandes Galli etcum sistro lusca sacerdos
incussere deos inflantes corpora, si non
praedictum ter mane caput gustaveris alli.

Dixeris haec inter varicosos centuriones 3
continuo crassum ridet Vulpenius ingens, 190
et centum Graecos curto centusse licetur.

SATIRA SEXTA.
An caesum BASSUM.

AR G. De continentia, et dc praepostero divitiarum studio, deque
stultitia eorum, qui sua heredibus relinquunt, ipsi frui non audent.

Admovit iam bruma foco te, Basse, Sabino?
iamne lyra et tetrico vivunt tibi pectine chordae?
mire opifex, numeris veterum primordia vocum
atque marem strepitum fidis intendisse Latinae3
mox iuvenes agitare iocos, et pollice honesto 5
egregios lusisse seneS. Mihi nune Ligus ora
intepet, hibernatque meum mare, qua latus ingens
dant scopuli, et multa litus se valle receptat.
»Lunai portum est operae cognoscere, cives«
Cor iubet hoc Enni, postquam destertuit esse 10
Maeonides, Quintus pavone ex Pythagoreo.
Hic ego securus vulgi, et quid praeparet Auster
infelix pecori : securus et, angulus ille
vicini nostro quia pinguior. Etsi adeo omnes

