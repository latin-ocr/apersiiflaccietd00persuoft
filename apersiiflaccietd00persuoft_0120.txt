 

400 IUVENALIS

si lentus pigra muniret castra dolabra.
Hic tamen et Cimbros et summa pericula rerum
250 excipit, et solus trepidantem protegit Urbem.
Atque ideo, postquam ad Cimbros stragemque vol
bant.

qui numquam adtigerant maiora cadavera, corvi,
nobilis ornatur lauro collega secunda.

Plebeiae Deciorum animae, plebeia fuerunt

255 nomina: pro totis legionibus hi tamen et pro
omnibus auxiliis atque omni pube Latina
sufficiunt dis infernis Terraeque parenti:
pluris enim Decii, quam qui servantur abillis.
Ancilla natus trabeam et diadema Quirini

260 et fasces meruit, regum ultimus ille bonorum.
Prodita laxabant portarum claustra tyrannis
exsulibus iuvenes ipsius Consulis, et quos
magnum aliquid dubia pro libertate deceret,
quod miraretur cum Coclite Mucius, et quae

265 imperii fines Tiberinum virgo natavit.
Occulta ad Patres produxit crimina servus
matronis lugendus: at illos verbera iustis
afficiunt legum poenis, et prima securis.

Malo pateiÎ‡ tibi sit Thersites, dummodo tusis

270 Aeacidae similis, Vulcaniaque. arma capessas,
quam te Thersitae similem producat Achilles.
Et tamen, ut longe repetas longeque revolvas
nomen, ab infami gentem deducis asylo.
Maiorum primus quisquis fuit ille tuorum,

275 aut pastor suit, aut aliud, quod dicere nolo.

