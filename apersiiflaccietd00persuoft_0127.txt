SATIRA lx. ⁴05

praecipue causis, ut linguas mancipiorum

contemnas: nam lingua mali pars maxima servi. 120

Deterior tamen hic, qui liber non erit illis,

quorum animas et farre suo custodit et aere.

NAEv. Idcirco ut possim linguam contemnere servi,

utile consilium modo, sed commune, dedisti:

nunc mihi quid suades post damnum temporis et spes 125

deceptas? Festinat enim decurrere velox

flosculus, angustae miseraeque brevissima vitae

portio: dum bibimus, dum serta, unguenta, puellas

poscimus, obrepit non intellecta senectus.

Iuv. Ne trepida: numquam pathicus tibi deerit
amicus 130

stantibus et salvis his collibus; undique ad illos

conveniunt et carpentis et navibus omnes,

qui digito scalpunt uno caput. Altera maior

spes superest: tu tantum erucis imprime dentem.

Nanv. Haec exempla para felicibus: at mea Clotho 135

et Lachesis gaudent, si pascitur inguine venter.

O parvi nostrique Lares, quos thure minuto

aut farre et tenui soleo exornare corona,

quando ego figam aliquid⁷ quo sit mihi tuta senectus

a tegete et baculo‘? viginti millia fenus 140

pigneribus positis, argenti vascula puri,

sed quae Fabricius censor notet, et duo sortes

de grege Moesorum, qui me cervice locata

securum iubeant clamoso insistere Circo.

Sit mihi praeterea curvus caelator, et alter, 145

qui multas facies pingat cito. Sufficient haec,

quando ego pauper ero. Votum miserabile, nec spes

his saltem: nam, quum pro me Fortuna rogatur,

affigit ceras illa de nave petitas,

quae Siculos cantus effugit remige surdo. 150

