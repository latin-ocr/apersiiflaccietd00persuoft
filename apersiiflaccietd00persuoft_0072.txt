50

50

65

80

60 IUVENALIS

frigidior Geticis petitur decocta pruinis.

Non eadem vobis poni modo vina querebar:

vos aliam potatis aquam. Tibi pocula cursor

Gaetulus dabit, aut nigri manus ossea Mauri,

et cui per mediam nolis occurrere noctem,

clivosae veheris dum per monumenta Latinae.

Flos Asiae ante ipsum, pretio maiore paratus,

quam fuit et Tulli census pugnacis, et Anci,

et, nete teneam, Romanorum omnia regum

frivola. Quod quum ita sit, tu Gaetulum Ganymeden]

respice, quum sities. Nescit tot millibus emtus

pauperibus miscere puer: sed forma, sed aetas

digna supercilio. Quando ad te pervenit ille‘?

quando vocatus adest calidae gelidaeque minister?

Quippe indignatur veteri parere clienti,

quodque aliquid poscas et quod se stante recumbas.

Maxima quaeque domus servis est plena superbis.
Ecce alius quanto porrexit murmure panem

vix fractum, solidae iam mucida frusta farinae,

quae genuinum agitent, non admittentia morsum.

Sed tener et niveus mollique siligine sactus

servatur domino. Dextram cohibere memento.

Salva sit artocopi reverentia. Finge tamen te

improbulnm, superest illic, qui ponere cogat:

»Vis tu consuetis, audax conviva, canistris

»impleri, panisque tui novisse colore1n?«

Scilicet hoc fuerat, propter quod saepe, relicta

coniuge, per montem adversum qelidasque cucurri

Esquilias, fremeret saeva quum qrandine vernus

Iupiter ec multo stillaret paenula nimbo!

Adspice, quam longo distendat pectore lancem,

quae fertur domino, squilla, et quibus undique septa

asparagis, qua despiciat convivia cauda,

