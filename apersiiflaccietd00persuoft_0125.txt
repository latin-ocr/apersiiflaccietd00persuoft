SATIRA IX. 103¹,

Appula, tot milvos intra tua pascua lassos? 55
Te Trifolinus ager secundis vitibus implet,
suspectumque iugum Cumis, et Gaurus inanis.

Nam quis plura linit victuro dolia musto?

Quantum erat, exhausti lumbos donare clientis
iugeribus paucis? Meliusne hic rusticus infans, 60
cum matre et casulis etcum lusore catello,

cymbala pulsantis legatum siet amici?

»Improbus es. quum poscis«, ais: sed pensio clamat.
Posce: sed appellat puer unicus, ut Polyphemi

lata acies, per quam sollers evasit Ulixes. 65
Alter emendus erit: namque hic non sufficit: ambo
pascendi. Quid agant bruma spirante? quid, oro,
quid dicam scapulis puerorum Aquilone Decembri
etpedibus? Durate atque exspectate cicadas ?

Verum, ut dissimules, ut mittas cetera, quanto 70
metiris pretio⁷ quod, ni tibi deditus essem

devotusque cliens. uxor tua virgo maneret?

Scis certe, quibus ista modis, quam saepe rogaris,

et quae pollicitus. Fugientem saepe puellam

amplexu rapui: tabulas quoque ruperat, et iam 75
signabat. Tota vix haee ego nocte redemi,

te plorante foris. Testis mihi lectulus et m,

ad quem pervenit lecti sonus et dominae vox.

Instabile ac dirimi coeptum et iam paene solutum
coniugium in multis domibus servavit adulter! 80
Quo te circumagas, quae prima aut ultima ponas;
nullum ergo meritum est, ingrate ac perfide, nullum,
quod tibi liliolus, quod fllia nascitur ex me‘?

Tollis enim, et libris actorum spargere gaudes
argumenta viri. Foribus suspende coronas; 85
iam pater es: dedimus, quod famaeopponere possis:
iura parentis habes: propter me scriberis heres3

